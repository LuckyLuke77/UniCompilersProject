<h1>Μεταγλωττιστές Εργασία 2022-2023<br>
Τεκμηρίωση Λύσεων</h1>


# Θέμα 1

&nbsp; Η λύση του πώτου θέματος αποτελείται απο τρία αρχεία τα οποία βρίσκονται στον φάκελο <b>ex1</b>. Για την λύση του θέματος χρησιμοποίησα C++.<br>
&nbsp; Η λειτουργία του προγράμματος θα μπορούσε να παρομιαστεί με μια κυκλική γραμμή παραγώγης με δύο βασικά στάδια, την συνάρτηση `WordCount()` και την συνάρτηση `ReplaceSymbol()`. Το πρόγραμμα ξεκινάει αρχικοποιώντας την φράση με το σύμβολο εκκίνησης &lt;Z&gt; και στην συνέχεια καλεί την συνάρτηση `GenerateString()` με παράμετρο την αρχικοποιημένη φράση για να ξεκινήσει την παραγωγή. Η συνάρτηση `GenerateString()` περιέχει μια διαδικασία που επαναλαμβάνεται μέγιστα 150 φορες (ορισμένο απο την σταθερά `NUM_OF_LOOPS`) και κατα την διαδικασία της εκτυπώνει κάθε φορά στην κονσόλα τα βήματα της παραγωγής. Μέσα σε αυτή την επαναληπτική διαδικασία, βρήσκονται τα δύο βασικά προαναφερόμενα στάδια.<br>
&nbsp; Το πρώτο συμαντικό στάδιο ξεκινάει καλώντας την συνάρτηση `WordCount()` με παράμετρο την φρασή μας, πανω και στην οποία πραγματοποιεί <i>λεκτική ανάλυση</i>. Συγκεκριμένα η συνάρτηση `WordCount()` υπολογίζει τον αριθμό των <b>μη-τελικών</b> συμβόλων που περιέχοναι μέσα στην φράση και τον αποθηκεύει στην μεταβλητή `chars`. Επιπλέον αποθηκεύει στον πίνακα `words[]` (του οποίου το μέγεθος καθορίζεται απο την σταθερά `SIZE`) τα σημεία στα οπόια εντόπισε τα μη-τελικά σύμβολα μεσα στην φραση.
Το τεχνικό κομμάτι της `WordCount()` για την επίτευξη των παραπάνω λειτουργιών είναι πολύ απλό. Κατα το κάλεσμά της η συνάρτηση εκτελεί μια επαναληπτική διαδικασία με μέγιστο αριθμό επαναλήψεων ίσο με τον αριθμό των χαρακτήρων που περιέχονται στην φράση. Μέσα σε αυτή την επαναληπτική διαδικασία το πρόγραμμα ελέγχει κάθε χαρακτήρα την φράσης αν είναι το σύμβολο '&lt;'. Στην περίπτωση που ειναι σημαινει πως βρήκε ένα μη-τερματικό σύμβολο, έτσι, αποθηκεύει την "ταυτότητα" του συμβόλου στον πίνακα words[] (εξού και το `words[chars] = i + 1`, διοτι στην θέση <b>i</b> βρήσκεται το συμβολο '&lt;'), αυξάνει τον μετρητή `chars` κατα ένα και αυξάνει τον μετρητή `i` κατα 3, διοτι γνωρίζουμε πως οι επόμενοι δύο χαρακτήρες είναι μέρος του ίδιου συμβόλου. Στην περίπτωση που δεν είναι ελέγχει απλώς τον επόμενο χαρακτήρα αυξάνοντας τον μετρητή `i` κατα ένα. Όταν τερματίσει, η συνάρτηση `WordCount()` επιστρέφει τον αριθμό `chars`.<br>
&nbsp; Το δεύτερο βασικό στάδιο ξεκινάει καλώντας την συνάρτηση `ReplaceSymbol()` με παράμετρο την φράση μας και ενα τυχαίο στοιχειο του πίνακα `words[]`. Η Λειτουργία της συνάρτησης είναι να αντικαταστήσει το τυχαίο στοιχείο με ένα άλλο, ακολουθώντας τους δοσμένουν κανόνες γραμματικής. Κατα την υλοποιηση αυτης της συνάρτησης παρουσιάζονται δύο ιδιοτροπίες. Αρχικά μερικά σύμβολα μπορούν να αντικατασταθούν απο παραπάνω απο ένα σύμβολα, σε αυτή την περίπτωση η επιλογή γίνεται στην τύχη με την χρήση των βοηθητικών μετραβλητών `flipCoin` και `dice`. Επίσης ορισμένα σύμβολα αντικαθιστάνται απο σύμβολα με μεγαλήτερο η μικρότερο μέγεθος απο αυτά, κατι που μας δημιουργεί πρόβλημα καθώς πρέπει να ολισθένουμε τους χαρακτήρες μας, για αυτο τον σκοπό χρησιμοποιούμε τις συναρτήσεις `growList()` και `reduceList()`.<br>
&nbsp; Οι βοηθητικές συναρτήσεις `growList()` και `reduceList()` ολισθένουν τους χαρακτήρες μιας λίστας προς τα δεξιά και προς τα αριστερά αντιστοιχα. Συγκεκριμένα η συνάρτηση `growList()` έχει τρεις παραμέτρους, την λίστα στην οποία πραμγατοποιεί ολίσθηση, το μήκος της ολίσθησης, και το σημέιο στο οποίο θα σταματήση η ολίσθηση. Όταν καλείται η συνάρτηση αρχικά αυξάνει το μέγεθος της λίστας ανάλογα με το μήκος της ολίσθησης και έπειτα ολισθένει προς τα δεξία, ξεκινώντας απο το τέλος, όλους τους χαρακτήρες μέχρι το σημείο που έχει δοθεί απο την παράμετρο. Ομοίως η συνάρτηση `reduceList()` δέχεται ως παραμέτρους την λίστα στην οποία πραμγατοποιεί ολίσθηση, το μήκος της ολίσθησης, και το σημέιο στο οποίο θα ξεκινήσει η ολίσθηση. Κατα την εκτέλεσή της, αρχικά ολισθένει προς τα αριστέρα όλους τους χαρακτήρες απο το σημείο εκκίνησης και μετα, και στην συνέχεια με την `.erase()` διαγράφει τους επιπλέον χαρακτήρες που απομενουν στο τέλος λογο της διαδικασίας της ολίσθησης.
